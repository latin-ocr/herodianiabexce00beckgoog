Praefatio, XIX

maret et prisci editores nullo *laudum genere non cumularent.
Qui quod non dubitarunt Thucydidi Herodianum Tacitoque aequi·
parare, subridemus hodie quidem at veniam facile damus: non-
dum enim illi artem in scriptorum fontes auctoritatemque in-
quirendi noverant. Quam quidem artem quod saeculum nostrum
absolutam perfectamque possidet, non minima felicitatis nostrae
pars videtur. ,Floret enim nunc laeteque pullulat fabrorum disser-
tationum historicarum natio, gens novarum rerum cupida veterum-
que superstitionum fortis contemptrix, quae ipsa scriptorum viscera
pertrectare didicit ac corda renesque examinare. Qui simulat-
que in Herodianum impetum fecere, defluit a capite corona tot
per saecula gestata, perit ipsa historici appellatio, relinquitur ho-
nesto seni vix inter sicarios latronesque locus illud tamen miran-
dum quod, quamvis aetum sit de auctoritate, tamen nondum cui-
quam ex tot adulescentibus contigit Herodiani non dico fontem
sed ne fonticulum quidem nominatim commonstrare*): adeo callide
homo vafer officinam suam occultavit. Unde ne futuris quidem
doctoribus desperandum puto, imo patet adhuc largus coniecturis
campus inexhaustaque manet divinationem materies Ceterum cum
perscrutarer quae de undesexaginta annis illis praeter scriptores
aut nummi titulique prodiderunt aut homines docti inde a Tille-
montio indagaverunt, emendationis fructum illinc cepi ‘aut nullum

. aut perexiguum. Enarrationi autem nihil in hac editione dari

 

potuit: commentarii enim critici, a quibus nil nisi pervulgatissi-
mos librariorum errores excludi fas esset, praeter opinionem ita,
excreverunt ut legentium taedio potius occurrendum quam com-
moditati consulendum videretur.

Superest ut officia ab amico in amicum collata grato animo
praedicem: Gulielmus enim Hoerschelmann cum improbum plagu-
las corrigendi laborem nobiscum partiri voluit tum universam hanc
editionem consiliorum suorum prudentia summo opere adiuvit.

Scr. Dorpati Kal. Mart. a. 1883.
L. Mendelssohn.

 

⁸⁸) Ne Kreutzero quidem etiamsi ad has res tractandas plus iudicii
quam Biidingeri adseclae attulerit rem ex voto cessisse iudico, Quod
enim Dione maxime Herodianum et in Commodi rebus et in Severi
initiis usum esse putat (cf. eius dissertationem et alteram commenta.-
tionem in ‘Historische Untersuchungen' Bonnae 1882 p. 218 sq.): ego

· ut non nego potuisse fieri ut hie illic Herodianus illum inspiceret, ita.

Kreutzerum quidem et in adseverando nimis fuisse confidentem puto et
in demonstrando parum scrupulosum.

b*

