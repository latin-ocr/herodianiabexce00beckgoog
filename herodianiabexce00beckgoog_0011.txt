Praefatio. · VII

quem is operis describendum daret, eoque ex codice fluxit editio
Bononiensis pr. Kal. Sept. a. 1493 emissa.*)

Ea vero Politiani opera quod, simulatque communis iuris sacta
est, hominum animos vehementer perculit novoque scriptori
omnium gratiam conciliavit, nequaquam mirum videri debet. Tanta
enim elegantia, tanta et Graeci et Latini sermonis peritia, tanta
vertendi et facilitas et felix quaedam libertas in ea eminet, ut
cum ea quae certet vix ulla sit Graeci scriptoris translatio, quae
superet nulla. Scilicet ille cum non verbum verbo reddere anxie
laboraret, sed mentem scriptoris referre niteretur peregrinamque
narrandi rationem Romanas ad aures accommodare, effecit ut Latine
HerodiauuS, non Graece, scripsisse videri posset. Usus autem
politianus Florentino aliquo codice Graeco videtur eoque ad id
librorum genus pertinente ex quo derivata est princeps editio

Graeca.³¹‘*
Hanc) autem constat Venetiis a. 1503 forma maxima pro·

 

*) Subsecuta est pr. Kal. Octobr. eiusdem anni altera Bononiensis,
antecessit autem Romana quaedam editio d. XX m. Iunii a. 1493 emissa.
Quae Romana editio ultimo, non primo, loco adferenda est ideo quod
inscio Politiano ea vulgari aliquo ex exemplo est ducta. Unde
factum est ut ea non habeat, quae in utraque Bononiensi est, Politiani
ad Andream Magnanimum epistulam. Ceterum Romana illa, quam·
quam ne bibliographis quidem omnibus innotuit, non nimis videtur
hodie esse rara: nam et Audiffredi eam bis Romae (v, eius ‘cataL
historico-crit Roman. edit. S. XV' 'p. 325) et ego in Marciana et Mo-
nacensi bibliothecis vidimus. Mira autem levitate Fr. A. Wolfius praef.
Herod. p.. LXXII editionem quandam principem circiter a. 1490 vulga-
tam commentusest, propterea quod a. 1493 Innocentius, cui tamen
opusculum inscriptum esset, iam e vivis sublatus fuisset3 quasi dedi—
catio libro manu scripto praefixa postquam mortuo pontifice opusculum
typis exprimi coeptum est omitti debuerit. Gemino prorsus exemplo
v. c. Dionysii Halicarnassensis Antiquitatum Romanarum translatio
Latina manu scripta ad vivum quidem Paulum secundum a Lapo erat
missa sed anno demum 1480 mortuo pridem Paulo typis primum est
descripta, servata ni mirum dedicatione. Cf. Ritschl opusc. t. I
p. 474 adn.

**) 'Ires hodie in Laurentiana Herodiani sunt codices, aldini libri
similes omnes, 57, 45; 70, 17; 70, 21, ex quibus, qui in adnotatione
nostra critica excussus est, 70, 17 (1) a Politiano translationi ideo non
potest esse adhibitus quod plures interpretationis lacunas is liber ex-
pletas babet. Nec in inventario librorum manu scriptorum quos ipse.
possederat Politianus (v. Roscoe ‘vita Leon. X’ t. I p. 540 sq. transl.
Germ. Vindob. a. 1818) Herodiani codex memoratur. Itaque ‚ nisi qui
codex Laurentianus periit, aut 57, 45 aut 70, 21 codicibus usum illum

esse dixeris.

