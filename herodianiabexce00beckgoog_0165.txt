-E- 145

πολλοὶ διεφθείροντο, ὑπό τε ἀλλήλων πατούμενοι καὶ τοῖς
δόρασι τῶν στρατιωτῶν περιπίπτοντες, ῶς τὴν ἐκείνου ἑορ-
τὴν πολλοῖς φέρειν συμφοράν. αὐτὸς δὲ ἐβλέπετο πολλάκις
ἡνιοχῶν ἢ ὀρχούμενος· οὐδὲ γὰρ λανθάνειν ἤθελεν ἁμαρ-
5τάνων. προῄει τε ὑπογραφόμενος τοὺς ὀφθαλμοὺς καὶ τὰς
παρειὰς ἐρυθραίνων, φύσει τε πρόσωπον ὡραῖον ὑβρίζων
βαφαῖς ἀσχήμοσιν.
ὁρῶσα δὲ ταῦτα ἡ Μαῖσα, ὑποπτεύουσά τε τοὺς στρα·7
τιῶτας ἀπαρέσκεσθαι τῷ τοιούτω τοῦ βασιλέως βίω, καὶ δε-
10 δοικυῖα μη τι ἐκείνου παθόντος πάλιν ίδιωτεύσῃ, πείθει
αὐτόν, κοῦφον ἄλλως καὶ ἄφρονα νεανίαν, θέσθαι υἱὸν
Καίσαρά τε ἀποδεῖξαι τὸν ἑαυτοῦ μὲν ἀνεψιὸν ἐκείνης δὲ
ἔγγονον ἐκ τῆς ἑτέρας θυγατρὸς Μαμαίας, εἰποῦσα αὐτῷ κε- 2
χαρισμένα, ῶς. ἄρα χρὴ ἐκεῖνον μὲν τῇ ἱερωσύνῃ καὶ θρη-
15 σκεία σχολάζειν τοῦ θεοῦ, βακχείαις καὶ ὀργίοις τοῖς τε θείοις
ἔργοις ἀνακείμενον, εἶναι δὲ ἕτερον τὸν τὰ ἀνθρώπεια διοι-
κοῦντα, ἐκείνῳ δὲ παρέξοντα τῆς βασιλείας τὸ ἀνενόχλητόν
τε καὶ ἀμέριμνον· μὴ δεῖν τοίνυν ξένον ζητεῖν μηδ’ ἀλλό- ,
τριον, ἀλλὰ τῷ ἀνεψιῷ ταῦτα ἐγχειρίσαι. μετονομάζεται δὴ 3
20 ὁ Ἀλεξιανός, καὶ Ἀλέξανδρος καλεῖται, παραχθέντος αὐτῷ
τοῦ παππῷον ὀνόματος ἐς τὸ τοῦ Μακεδόνος ῶς πάνυ τε
ἐνδόξου καὶ τιμηθέντος ὑπὸ τοῦ δοκοῦντος πατρὸς ἀμφο-
τέρων εἶναι· τὴν <γάρ> ’Λντωνίνου τοῦ Σεβήρου παιδὸς
μοιχείαν ἀμφότεραι αἱ Μαίσης θυγατέρες αῦτή τε ἡ πρε-
25 σβῦτις ἐσεμνύνετο πρὸς τὸ τοὺς στρατιώτας στέργειν τοὺς
παῖδας, υἱοὺς ἐκείνου δοκοῦντας εἶναι.
ἀποδείκνυται δὴ Καῖσαρ ὁ Ἀλέξανδρος, ὕπατός τε σὺν 4'
αὐτῷ Ἀντωνίνῳ. κατελθῶν τε ἐς τὴν σύγκλητον ταῦτα
ἐκύρωσε, γελοιότατα ψηφισαμένων πάντων ἃ ἐκελεύοντο, πα-

2. στρατιωτῶν ΟΡ, στρατῶν i ΙΙ 4. λανθάνων l ΙΙ 6. ἐρυθραίνων
BVi, ἐρυθαίνων Α eb Ιο. ΙΙ 8. δὲ] δὴ Agl n τε om. l ss 10. ἰδιωτεύση
V, ἰδιωτεύη Am, vulgo ΙΙ 11. καὶ post· κοῦφον erasum in ΙΙΙ 12. Καίσ.
τε ἀποδ. om. P ΙΙ τε Steph, δὲ Oi ΙΙ 13. ἔγγονον BV, ἔκγονον Ai u 14.
χρὴ om. A ΙΙ 15. του θεοῦ σχολάζων l ss βακχείοις Α ΙΙ τε] τό τε BV Η
16. ἀνθρώπια gl ΙΙ 18. ξένον τοίνυν ΙΙΙ 19. δὴ ag, δὲ Ol ΙΙ 21. παππῷον
sylb, πάππον libri ΙΙ 21. 28. εἰς libri (VS. 21. ὡςΒῩ) ΙΙ 23. γὰρ add. Steph Η
24. 25. πρεσβῦτις a, πρεσβύτης ΑΒ ΙΙ 26. υἴούς om. l, υῐούς - εἶναι om.
P, bene. υἷεῖς scriptura Herodianea ΙΙ 27. δὴ Ρ, δὲ Oi ΙΙ 28. αὐτῶ O,
-τῶ in 29. ἐκελεύετο Ο

Herodianus, ed. Mendelnsohu. 10

